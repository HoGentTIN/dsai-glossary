# analyse van twee variabelen

(EN: [analysis, bivariate](../en/analysis-bivariate.md))

*Analyse van twee variabelen* is een verzamelnaam voor een aantal technieken die gebruikt worden om het [verband](verband.md) tussen twee variabelen te onderzoeken. Afhankelijk van de onderzoeksvraag wordt één van de variabelen als **onafhankelijke variabele** beschouwd, en de andere als **afhankelijke variabele**.

Geschikte technieken voor de visualisatie of analyse van twee variabelen hangen af van het [meetniveau](meetniveau.md) van de variabelen. In deze cursus beperken we ons tot de technieken die samengevat zijn in de tabellen hieronder.

## Visualisatietechnieken

| Onafhankelijke variabele | Afhankelijke variabele | Techniek                                                           |
| :----------------------: | :--------------------: | :----------------------------------------------------------------- |
|       Kwalitatief        |      Kwalitatief       | [Geclusterd staafdiagram](staafdiagram.md#geclusterd-staafdiagram) |
|            "             |           "            | [Rependiagram](staafdiagram.md#rependiagram)                       |
|            "             |           "            | [Mozaïekdiagram](mozaiekdiagram.md)                                |
|       Kwalitatief        |      Kwantitatief      | [Boxplot](boxplot.md)                                              |
|            "             |           "            | [Dichtheidsdiagram](kdediagram.md)                                 |
|       Kwantitatief       |      Kwantitatief      | [Spreidingsdiagram](spreidingsdiagram.md)                          |

## Analysetechnieken

| Onafhankelijke variabele | Afhankelijke variabele | Toets                                                                             | Maat                                   |
| :----------------------: | :--------------------: | :-------------------------------------------------------------------------------- | :------------------------------------- |
|       Kwalitatief        |      Kwalitatief       | [$\chi^ 2$-onafhankelijkheidstoets](chi-kwadraattoets.md#onafhankelijkheidstoets) | [Cramér's V](cramers-v.md)             |
|       Kwalitatief        |      Kwantitatief      | [t-toets](t-toets.md#t-toets-voor-twee-steekproeven)                              | [Cohen's d](effectgrootte.md)          |
|       Kwantitatief       |      Kwantitatief      |                                                                                   | [Correlatiecoëfficiënt](correlatie.md) |

- In het geval van twee kwantitatieve variabelen onderzoeken we in deze cursus enkel of er een *lineair* verband bestaat tussen de twee variabelen.
- Merk op dat er wel degelijk een statistische toetsingsprocedure bestaat om lineaire correlatie te onderzoeken, maar dat deze niet in deze cursus behandeld wordt.
