# frequentie

(EN: [frequency](../en/frequency.md))

De *frequentie* van een waarde van een variabele in een dataset of steekproef is het aantal keer dat die waarde voorkomt.

We onderscheiden enerzijds de *absolute frequentie* (= het aantal) en anderzijds de *relatieve frequentie* (= hoeveel percent van het totaal aantal waarnemingen deze waarde aanneemt, als een fractie tussen 0 en 1).

De frequenties van elke unieke waarde die voorkomt in de steekproef worden samengevat in een *frequentietabel*. Een frequentietabel die de frequenties van de combinatie van de waarden van twee variabelen samenvat, noemen we ook een [kruistabel](kruistabel.md).
