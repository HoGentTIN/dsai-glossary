# steekproef

(EN: [sample](../en/sample.md))

Een *steekproef* is een deelverzameling uit een populatie waarop het onderzoek wordt uitgevoerd.

Onder [bepaalde omstandigheden](centrale-limietstelling.md) mag je veronderstellen dat resultaten bekomen in de steekproef ook gelden voor de populatie als geheel.

Een goede steekproef voldoet aan enkele eigenschappen:

- de steekproef is [aselect](steekproef-aselecte.md)
- de steekproef is voldoende groot
- de steekproef is [representatief](steekproef-representatieve.md) voor de populatie

In het ideale geval gaat een onderzoeker als volgt te werk voor het trekken van een steekproef uit een populatie:

- eerst en vooral moet de populatie goed gedefinieerd zijn
- dan kan je een [steekproefkader](steekproefkader.md) opstellen, d.w.z. een lijst van alle individuën in een populatie
- vervolgens kiest de onderzoeker [aselect](steekproef-aselecte.md) een aantal individuën uit

Vaak is het moeilijk of onmogelijk om een steekproefkader op te stellen. In zo'n gevallen kiest de onderzoeker een andere steekproefmethode en probeert zoveel mogelijk de hierboven opgesomde eigenschappen te benaderen binnen de beschikbare tijd en budget.

Zelfs onder de beste omstandigheden zal het resultaat binnen een steekproef wellicht afwijken van de "echte" waarde in de [populatie](populatie.md), hoewel we hopen dat we deze voldoende kunnen benaderen. Door het nemen van een steekproef introduceren we dus [fouten](steekproeffouten.md).
