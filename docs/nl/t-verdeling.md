# t-verdeling

Ook: Studentverdeling

(EN: [t distribution](../en/t-distribution.md))

De **t-verdeling** (ook: studentverdeling) is een continue [kansverdeling](kansverdeling.md) die wordt gebruikt in plaats van de [normale verdeling](normale-verdeling.md) wanneer de [standaardafwijking](variantie.md#standaardafwijking-van-een-populatie) van een populatie niet bekend is of als de steekproef niet groot genoeg is.

De [kansdichtheidsfunctie](kansverdeling.md#kansdichtheidsfunctie) ziet er uit als die van de normale verdeling, maar is "platter" en heeft bredere "staarten". De t-verdeling neemt ook de [steekproefgrootte](steekproefgrootte.md) $n$ in rekening, via een extra parameter, het aantal **vrijheidsgraden** of $n-1$.

![Kansdichtheidsfunctie van de t-verdeling voor verschillende vrijheidsgraden](https://upload.wikimedia.org/wikipedia/commons/4/41/Student_t_pdf.svg)

De *cumulatieve* kansdichtheidsfunctie ziet er als volgt uit:

![Kansdichtheidsfunctie van de t-verdeling voor verschillende vrijheidsgraden](https://upload.wikimedia.org/wikipedia/commons/e/e7/Student_t_cdf.svg)

De $t$-verdeling werd ontwikkeld door de Engelse statisticus, chemicus en brouwer [William Sealy Gosset](https://nl.wikipedia.org/wiki/William_Sealy_Gosset), die onder het pseudoniem "Student" publiceerde. De verdeling werd in 1908 voor het eerst beschreven in [een artikel](http://seismo.berkeley.edu/~kirchner/eps_120/Odds_n_ends/Students_original_paper.pdf) in het tijdschrift Biometrika.
